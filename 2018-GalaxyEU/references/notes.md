
#### comments stefan
De diagnostiek maakt inderdaad geen wijd gebruik van 16S NGS. De species met kweek wordt meestal bepaald met MsALDI-TOF MS  
(of zelfs op het oog/biochemisch getest), nadat ze gegroeid zijn op selectieve voedingsbodems. Het gebruik van selectieve 
media betekend automatisch dat je niet alle bacteriën kan aantonen, aangezien er velen niet zullen groeien (denk bijvoorbeeld
 aan anaerobe bacteriën die erg lastig zijn om in een lab te kweken). In feite is kweek selectief gemaakt om zo snel mogelijk
 ‘bekende pathogenen’ te detecteren en ‘de rest’ wordt als niet interessant beschouwd. Maar wat zijn nou 
‘bekende pathogenen’… ‘De rest' kan zeker wel interessant zijn en dat is dan ook het grote voordeel van 16S NGS: je kunt alle
 bacteriën detecteren. De kosten voor NGS bepalingen zijn wel hoger in vergelijking met kweek, maar dit soort vergelijkingen zijn
 best lastig. Stel, er is een patiënt met een infectie, kweek is negatief, maar 16S NGS toont de bacterie aan. Dan zijn de kosten
 voor NGS erg laag vergeleken met bijvoorbeeld de ziekenhuisopname van de patiënt omdat ze de ‘verwekker’ niet aan konden tonen.
 Let wel, 16S NGS en kweek zijn niet inwisselbaar. 16S NGS toont bijvoorbeeld geen antibiotica resistentie, geen species-determinatie,
 en is in de meeste gevallen ook niet sneller dan kweek.. Maar ook de vergelijking in tijd is een lastige, er zijn bacteriën die twee
 weken nodig hebben om te groeien (bijv. Mycobacterien) terwijl NGS in 2-3 dagen een uitslag kan krijgen - de meeste bacteriën groeien
 overigens binnen 24-48 uur. 


